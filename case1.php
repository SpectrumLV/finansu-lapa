<?php include_once('navbar.php'); ?>
  <main>
      <div class="wrapper">
    <section class="case-vid">
  <h2>Inflācija</h2>
  <article>
    <h3>Vispārējs cenu kāpums</h3>
    <p>Tirgus ekonomikā preču un pakalpojumu cenas ik brīdi var mainīties. Dažas cenas pieaug, citas – samazinās. Par inflāciju runājam tad, kad vērojams vispārējs preču un pakalpojumu cenu kāpums, nevis pieaug tikai atsevišķu produktu cenas. Tas nozīmē, ka šodien par 1 euro var nopirkt mazāk nekā vakar. Citiem vārdiem runājot, inflācija laika gaitā samazina valūtas vērtību.</p>
  </article>
  <article>
    <h3>Ir svarīgākas un mazāk svarīgas cenu pārmaiņas</h3>
    <p>Aprēķinot vidējo cenu kāpumu, lielāks svars tiek piešķirts produktiem, par kuriem tērējam vairāk naudas, piemēram, elektrībai, nekā produktiem, par kuriem tērējam mazāk naudas, piemēram, cukuram vai pastmarkām.</p>
  </article>
  <article>
    <h3>Katru gadu tiek salīdzināta "patēriņa groza" cena</h3>
    <p>Visas preces un pakalpojumi, ko mājsaimniecības patērē gada laikā, veido "patēriņa grozu". Katram produktam šajā grozā ir konkrēta cena, kas laika gaitā var mainīties. Gada inflācija ir visa groza cena konkrētā mēnesī salīdzinājumā ar tā cenu tajā pašā mēnesī pirms gada.</p>
  </article>
  <article>
    <h3>Inflācija eurozonā</h3>
    <p>Eurozonā patēriņa cenu inflāciju nosaka pēc saskaņotā patēriņa cenu indeksa, ko bieži apzīmē ar akronīmu SPCI. Apzīmējums "saskaņotais" nozīmē, ka visās Eiropas Savienības dalībvalstīs to aprēķina pēc vienotas metodoloģijas. Tādējādi tiek nodrošināts, ka vienas valsts datus var salīdzināt ar citas valsts datiem.<br><br>
Šis rādītājs ļauj labi sekot līdzi cenu pārmaiņām tautsaimniecībā. Tas ir kā karte, kas palīdz mums ECB pieņemt pareizos lēmumus.
<br><br>
Mūsu pienākums ir saglabāt cenu stabilitāti. Mēs to darām, nodrošinot zemu, stabilu un prognozējamu inflāciju (cenu pārmaiņu tempu laika gaitā), kam vidējā termiņā jāsaglabājas 2 % līmenī.</p>
  </article>
    </section>
  </main>
  
  <?php include_once('footer.php'); ?>
